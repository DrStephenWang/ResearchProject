              四、清热熄风、攻下破瘀法治愈热病发狂一例
    李叟者，山左人，年古稀。
    主诉及病史：夏遭热病，其子来，延诊之。询病情于家人。子谓：父初病，尝发身热，遍体多
汗，渐则谵言妄语，昏昏若狂状，自昨朝已不识人矣。媪称：十日来，三更医，证转甚，乞为挽救。
语未竟，泣涕已下。
    诊查：入室，视叟偃蹇床第，气粗面赤，口呢喃不辍，时而叫呼，四肢瘈疭，振掉不休。扪其
腹，脐下坚实而拒按。身虽无大热，惟手掌足心灼人。胸腹多粘汗，其气腐臭刺鼻。更询以二
便之情，则云：大便四五日不行；溲短深赤，色染衣，难涤去之。察其舌质紫暗，有黑斑，苔褐燥，
见龟裂。脉象沉滑弦实。
    辨证：依证辨之，当为温邪化火，三焦尽焚。君令不行，则神志蒙懵；将失统帅，则瘈疭振
掉，脏被火伤，血泣不行，则下凝于少腹之分。
    治法：宣予清热熄风、攻下破瘀为宜。乃仿桃核承气汤，益以羚、丹、栀、芩辈。
    服药1剂，大便下，谵妄减。乞再诊，脐腹未尽缓，瘈疭仍时发。依前方增减之，2剂而少
腹软，瘈疭不发，神清索食矣。惟沉疴乍愈，餮不可不禁，3日后，果食复，再发热，其子更来邀
诊。见叟脘腹膨脝，苔黄溺赤，烦冤懊恼，热自内发。拟以枳实栀子豉汤，佐入大黄、麦芽、山楂
肉。服药2剂，胀消热却，神情豁然。规以糜粥素餐，平心静息。2个月后，其子偕来致谢意矣。
    【按语】李叟之病，初无发热恶寒之表证，而直见身热多汗，谵妄如狂，少腹硬满，舌质紫
暗，且有瘀斑诸症。此与《伤寒论》所谓太阳随经入府者之里证同而表证异。以病发于炎夏，明
是温热之邪，感而入脏，代火伤营，血泣不行，下瘀乎少腹之分而硬满。以心统血脉，主神明。
血病则神志迷惘，甚则如狂发狂，即所谓血结膀胱者也。以病新发，而非久瘀，故用桃核承气汤
加味而收功，故勿须乎抵当汤丸也。
