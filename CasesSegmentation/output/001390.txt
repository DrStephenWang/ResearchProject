                    九、乌头汤加味治愈股膝痛痹一例
    李叟，山左籍，年逾60。
    主诉及病史：炎暑之季，以劳乏，临户纳凉，神疲入寐，寤后左膝股痛不可当，遣媪来，延
诊之。
    诊查：未入室，闻呼痛声。入见邻人十余辈，群集慰问。询以经过，谓因值暑贪凉，为户牖
邪风所袭，左膝股冷痛拘急，掣及腰胯，手不可近。试使屈伸，痛莫敢试。抚其股膝，肌肤清冷。
脉沉紧有力。
    辨证：余以为寒邪客诸脉中则血泣，泣则血虚，虚则筋失养，拘急且痛。
    治法：治必逐寒通脉，使邪出表，乃酌《金匮》乌头汤，益以桂枝、牛膝、苍术、独活，使如法煎
服之。命饮药后，拥被温复，病所置热水囊，饮以姜汤，俾助其取汗。
    如斯，1剂知，痛立减。续服药3剂，冷痛止，膝股屈伸若平时矣。
    【按语】川乌头辛温有大毒，为逐寒止痛之要药，然用之失当，每易中毒。故用时必依大乌
头煎、乌头汤、乌头桂枝诸方煎法及服法，始可得效而安全。若草乌头，其毒尤烈，用之更当审
慎焉。陶隐居谓：“乌头、天雄、附子毒，用大豆汁、远志、防风、枣肌、饴糖并解之。”余用斯品，皆
使文火久煎，并遵《本经》“若用毒药疗病，先起如黍粟，病去即止，不去倍之”之法，故效著而
无害。
    李叟之病，乃为痛痹。《素问•痹论》曰：“风寒湿三气杂至，合而为痹。寒气胜者为痛痹。”
《素问•宣明五气论》曰：“痛者，寒气多也。有寒故痛也。”斯证因寒湿胜于关节筋脉肌肉之分，
故掣急而痛，不可屈伸，是寒则收引也。乌头汤君以乌头，气味辛温，除寒湿痛痹；麻黄发表通
阳，出汗散邪；芍药、甘草，除痹缓急而止痛；更加黄芪，实表气以御邪。余疗寒湿痹，诸药不效
者，屡依本方增味而得效。
