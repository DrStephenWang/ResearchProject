                八、重剂白虎泻心汤治愈热哮昏冒一例
    吕某，年14。
    主诉及病史：禀素弱，偶值感冒，发寒热，嗣证转剧。入军医院儿科求治。医师遍试诸抗生
素剂，屡会诊，皆罔效，邀余往诊之。
    诊查：入室视儿，仰卧于榻，面赤神昏，鼻煽息迫，口唇焦裂，喉中吼鸣，声若拽锯，呼气焚热
灼手。启齿察其舌质深赤，苔黄燥。抚其肌表，热壮汗多，膈间膨懑，虚里动甚。脉滑而疾。质
以证治颠末，医师谓：是儿以高热入院，虽经施治，其证转剧，神昏将近2日矣。
    辨证：余以为证因初感风热，诊治失时，阳邪化火，内犯清金，肺失清肃之令，以致发为热
哮。火邪上犯清空，心主神明失守，则见蒙懵之候。
    治法：故当拟以大清膈热之剂，以重剂白虎汤与泻心汤为合方，益以贝母、栀子、瓜蒌根等，
使煎成去滓鼻饲之。
    翌朝赴诊，见儿哮顿减，神清汗止，身热轻微，可进糜浆半盏。依前方之半，再服药七八剂，
邪悉解矣。嗣出院，酌予丸方，命常服之，经一稔，体转壮。
    【按语】喘哮二证，治当有别。盖喘有虚实之分，哮有寒热之异，是不可不详辨也。喘之
治，虚在肾，实在肺，治须补泻分明。哮之治，寒则温，热则清，是又不易之定法也。
    吕儿之证，面赤唇焦，神昏息促，喉中鸣声若拽锯，当属热哮无疑，故医家屡用平喘之剂而
罔效，是不知火炙而金将败矣。余拟辛凉肃杀之白虎重剂，大清肺胃浮游之热邪，伍以栀、芩、
连、檗，苦泻三焦诸脏之实火。如斯，一剂知，三剂差，十许剂而痊可，是知二证之不可同一治
也。呜呼！视死别生，实为难矣。


----------------------- 页面 476-----------------------
