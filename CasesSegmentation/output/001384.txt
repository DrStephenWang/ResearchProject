              三、重剂白虎合大承气汤治愈伤寒发厥一例
    赵君，男，年不惑。
    主诉及病史：1年酷夏罹热病，族人来邀往诊之。及至，问夫人以终始。答：伊婴疾将10
日，初寒热，体不适。邻医某投以表剂，弗效。嗣证转加，热盛汗多，烦渴索冷饮，便闭腹胀，谵
妄不休；进则四肢冰冷，人事不觉矣。
    诊查：临榻诊之，见其面色深赤，若敷油垢，鼻孔四周暗似烟熏，神昏息迫，鼾声大作，双睛
瞪圆，直视不瞬，唇焦揭卷，牙关噤急。撬齿察其舌，缩卷如球状，塞于咽中；苔黧黑龟裂，满布
芒刺。抚其肌表，热势猛，汗濈然出；四肢厥寒，冷逾肘膝，痉瘈而振掉不止。胸腹之表，见赤疹
十数颗，大若黍粒。扪其腹，硬满坚实，深部磊砢应手。久扪之，则感热自内发。脉沉迟滑实。
    辨证：余以为证属温邪炽于阳明，里实既甚，痞满燥坚；热极于里，阳郁不伸，热深厥亦深；
火热上窜，干扰神明，致昏懵痉瘈。
    洽法：治必清下兼施，方可有济。拟以重剂白虎与大承气之合方，益以犀角、栀、芩辈。煎
取汁，命家人撬齿徐徐灌入之。
    半日许，1剂竟，腹鸣后，大便通；所下之物状类凝胶，色暗如煤，其气奇臭，捶之不可开。
    二诊：翌朝复诊，证不瘥，腹中骨突尚未尽除。依前方增损之，更下浊物若干。
    三诊：3日再诊，脘腹柔软，神识转清，身凉汗止，肢厥复常，脉沉弱和缓矣。惟大热之余，


----------------------- 页面 473-----------------------
气津烁耗，烦冤体躁。继酌竹叶、石膏及吴氏增液之合方，着服四五剂。嘱惜神节食，将息如
法。经旬往探，形神渐旺。月半后，驱车来舍，谢以“恩同再造”之语。
    【按语】肢冷厥逆，有阴阳寒热之别，辩证中极关重要。有关“厥”之病机、证候，《伤寒论》
曾谓：“凡厥者，阴阳气不相顺接便为厥。厥者，手足逆冷是也。”寒厥亦称阴厥，其证手足逆冷，
吐利烦躁，脉沉迟细微，甚者沉细欲绝，其证较易辨识，必治以四逆、白通汤辈，以温经回阳救
逆，自不待言。惟热厥之发，起自脏之热炽，亦称阳厥，故必先发热而后见厥，此与先发虚寒吐
利而后见厥之寒厥证大异。热厥证，后世别之为在经与在府。其在经者，谓热邪散漫于阳明之
位，口干舌燥，烦渴引饮而不止，自汗出，脉洪大而滑，治宜寒凉清肃之白虎汤，以清解阳明之热
邪。若热邪深凑入胃，与宿食搏结，大便难下，见痞满燥实之腹候，必谵语妄言，潮热多汗，手足
濈濈汗出，脉沉实而滑；四肢见厥逆者，是则阳邪郁闭，不畅达于四肢，是热深厥亦深矣，治非大
承气汤攻积泻热、消壅破结不为功。若于斯须之间，辨证未明，便处汤药，非但不能济其急，且
必遗人以灾殃，医家之任重，岂可不慎哉。
