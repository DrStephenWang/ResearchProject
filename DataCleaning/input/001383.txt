                  二、柴胡桂枝汤治愈寒热不解一例
    邻妇王氏，年30余。
    主诉及病史：尝患寒热，久不瘥。其夫偕来乞诊之。妇谓：病发于2个月前，初时状类冒
风，周身酸楚，继则头疼，寒热互作，再则汗出身凉。如此者，日辄四五发，迁延日久，多方求医
弗效。询以证之余绪。云：病后心烦口苦，胸胁懑胀，呕而纳少，每欲太息，惟二便尚可。
    诊查：观其舌，质赤而苔白。脉则细弦微数。抚其肌表，尚乏热候。
    辨证：循求其理，盖缘初婴风邪，荏苒失治，内犯少阳，邪气沉滞，深伏难去，而外证犹未尽解。
    治法：治当太少兼顾，解少阳加以和表，拟以柴胡桂枝汤，佐以恒山二钱。着日服1剂，俟
证将发与之，复被取微汗。
    首剂尽，即获效，寒热日一发。3剂竟，寒热解，邪已服矣。其夫来舍致谢焉。
    【按语】王妇寒热久不解者，当属太少并病，邪滞于少阳。其初乃由太阳受邪，内传于少
阳，以邪气轻微，未成大患。当前之寒热，乃太少之邪将欲自解，而正虚不能鼓邪外出耳。余用
柴胡桂枝汤，重在和解少阳，使邪仍从表除。合桂枝汤意在调卫和营，祛太阳留滞之余邪。加
恒山者，助柴胡以除伤寒寒热之邪，斯太少之证可并解矣。
