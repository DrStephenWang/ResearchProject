                      六、黄龙汤治愈热病伤胎一例
    景泉刘翁之子媳，年30余。
    主诉及病史：夏月婴时疾，翁来邀诊之。之寓所，乃悉妇以患热而胎堕矣。询终始于姑，
云：媳妊近届娩期，卒染时疾，初发寒热，嗣大渴，饮无度，便闭腹胀，虽延医，无寸效。其后儿娩
出，病势转加，始发谵，渐昏蒙，莫解人事。
    诊查：就榻视之，如姑所言，见妇面紫赤，满布油污，神昏息迫，鼻鼾口噤，目直唇焦。启齿
察其舌，质紫绛，苔厚燥，黧黑龟裂。切其肌表，热盛而汗濈然出。诊其腹，痞满而坚实，少腹急
结，恶露续下未止。脉沉实而滑。
    辨证：余以为证属感于温邪，入里化热，胃家成实，火伤冲任。
    治法：治必攻下实邪，兼顾其正。当向乃翁告以病情势急，必须攻下，惟碍于新产，较难立
法。翁请为尽力挽救。乃仿黄龙汤意，拟大承气，益以参、归、玄、地，使煎成启齿灌之。
    1剂药尽，矢气频转。翌朝倍其量，下燥矢20余枚，坚似顽石，其腹立缓；半日许，神转清，
身热已蠲其大半。第三日复诊。妇谓：身尚感有热，蒸蒸若炊状。料其或将战汗，使煎参芪汤
服之，饮以牛乳。未几，汗泄淋漓，少顷热尽解矣。再师清燥养营之法，酌方消息。近1周，形
神已旺，乃辍药。加意食养，月半渐复原。
    【按语】孕妇受妊，古有悬钟之喻，诚然也。刘妇之胎堕，缘于时疾之大热，伤及冲任，致胎
无所养，钟自不保矣。
    妊期之治，经有“有故无殒”之教，然刘妇胎堕后，阳明之里热证转甚，神识昏蒙，热蒸汗出，
痞满坚实，少腹急结，势非清下而不解，惟复碍于新产之后。无已，乃拟大承气汤，益以固气养
营、培阴制火之品，下之其证立减。再以参芪汤，益气实表，助其战汗。末更以缓剂调理之，谷
肉果菜尽其宜，将息月半始复原。
