              十一、通脉四逆合参术汤治愈误药变证一例
    陈某，年近40。
    主诉及病史：禀赋素弱，偶来乞诊治。一年溽暑之夜，以室中热闷，启户纳凉，神疲而寐。
寤后周身酸楚倦重，就医求治，服汤剂不解。适同人某来访，遣以安宫牛黄丸数丸，促陈服之，
谓为“时疾良药”。当入夜突转肢端清冷，吐利并作，神困欲寐。举家惶惶，邀速往诊。
    诊查：入室，见陈蜷卧于榻，面唇青暗，精明无光，吟声低沉而乏力。察其舌象，紫黑却无
苔。抚其四体，冷近肘膝，脘腹瘠陷，绵软无痛。持其脉，沉微欲绝。索视前医用方，盖辛凉疏
表之法，虽不中病，亦不致证于骤变。再询原委，得悉误服丸剂所致。
    治法：余乃拟通脉四逆加参术汤，倍其量，着于邻近药肆撮2剂，煎成分次缓绶煎服之。
    经半日，2剂竟，吐利瘥，肢冷渐复，糜粥少进。乞再诊，守原方，损其量，少增橘皮，麦蘖。
再三数剂，元气大旺，精明有神，扶杖步行于室。嘱其惜神节食，月尽始瘳。
    【按语】药者，医之兵也，用之得当，则济人命于指掌；失当，即戮人于瞬息之间，信斯道之
任重而难明也。陈之值厄，当缘素体阳虚，更遭外寒，治应辛温和表，伍以扶正之剂。然由不谙
药性，误服犀、黄、栀、连大寒之品，几至不救。是知药之为物，动关死生，岂可忽忽哉。
