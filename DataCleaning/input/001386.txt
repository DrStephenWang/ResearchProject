                五、大柴胡加芒硝汤治愈蓄血发狂一例
    李某，年20。
    主诉及病史：尝患热病，其父延诊之。质病情于其母。母曰：儿初病，苦身热，且寒栗，服药


----------------------- 页面 474-----------------------
曾取汗，不得瘥，嗣转往来寒热，神志错乱，时有谵妄，如醉如痴。
    诊查：近榻视之，病者兀坐床第，二目不转，神若木鸡，问之不答，近之则怯走。父母劝谕再
再，始允临床诊视。抚其肌表，并无大热，但发蒸汗。捺其腹，脘胁膨满，少腹急结畏按。舌质
紫绛，苔黄燥裂。脉沉实弦滑。询及二便之通闭。母答谓：四五日不大便；溺少，色重黄。
    辨证：以为病初邪犯太阳，失治化热，内窜阳明，而少阳之证犹未罢；热甚化火，灼伤脏络，
血淖泽而结于下焦。
    治法：治非少阳、阳明并解、逐瘀泻实不为功。余作大柴胡加芒硝汤方，增入桃、丹、郁金
之属。
    仅服药2剂，便通腹软，谵妄不发，脘畅胁舒。损其量，再投之，精明有神，问对有序矣。
    【按语】李子之疾，起自太阳不解，内犯于少阳。表虽解，然往来寒热、心下痞硬，少阳之诸
症未除；且五六日不大便，阳明之里已成实矣。其所以谵妄失志，当由热集于里，伤及营血，上
僭君主，致神明懵乱。若血为热败而淖泽，在腹必下凑于膀胱之位，而为少腹急结矣。大柴胡
汤为少阳阳明之专剂，和少阳兼泻里实，加桃、丹、郁金、芒硝之属，则凉血破瘀之功尤著焉。
